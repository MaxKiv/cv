**Sollicitatie voor de Robotics Engineer positie**

m.p.w.kivits@gmail.com | +31620434360 | linkedin.com/in/max-kivits |
github.com/maxkiv | 29 jaar | Nederlands

**Dinsdag 4 Maart 2025**

Beste Klaas Jan,

Met veel enthousiasme solliciteer ik op de Robotics Engineer positie bij de
politie. Ik ben op zoek naar een plek waar met de nieuwste technieken in de
robotica gestreefd wordt naar een betere toekomst door het oplossen van
maatschappelijk relevante problemen. De politie is een orgaan van enorm
maatschappelijk belang en robotica heeft veel potentie om operaties van de
politie te kunnen assisteren en ontlasten. Dit zal een belangrijke schakel zijn
om de focus van agenten terug te kunnen leggen op hun kerntaken in de wijk, een
prachtig doel waar ik graag een steentje aan bij zou dragen. De mogelijk om dit
met een multidisciplinair team van professionals te doen door nieuwe prototypes
te ontwikkelen en de focus op kennisopbouw maken me alleen maar meer
enthousiast.

Ik vind het mooi om in teamverband te werken aan roboticaprojecten waarbij
verschillende specialismes nodig zijn om tot een werkend resultaat te komen. Dit
blijkt ook uit mijn gevarieerde academische, professionele en persoonlijke
ervaringen. De recente pilot met het gebruik van automatische drones binnen de
politie heeft veel raakvlakken met het werk dat ik tijdens mijn master thesis
heb gedaan, waar heb ik gewerkt aan het aansturen van een heterogene vloot UAVs
via Nonlinear Model Predictive Control met als doelstelling optimaal samen te
werken om een doelwit te volgen. Deze ervaringen in geavanceerde regeltechniek,
state estimation en het samenwerken om fysieke drones de lucht in te krijgen
zullen nuttig zijn tijdens het ontwikkelen van de besturing en trajectplanning
algoritmes voor robotica binnen de politie.

In mijn professionele loopbaan heb ik moderne C++17 firmware ontwikkeld voor ARM
Cortex-M4 microcontrollers bij Nefit Bosch. Ik heb hier gewerkt aan sensor
drivers, integratie van verschillende communicatiestacks en nieuwe test hardware
voor de geautomatiseerde python unit en integratietesten in een CI/CD pijplijn
om de reproduceerbaarheid te garanderen. Bij Teqram heb ik als robotics
developer C++/Lua software ontworpen en onderhouden van een ABB IRB 7600
industriële robotarm om met structured light sensors en magnetische grippers
metalen onderdelen te sorteren en verplaatsen tussen machines. Deze ervaringen
met robotica, soft-hardware integratie en moderne software ontwikkeling gaan
zeker nuttig zijn bij het oplossen van de complexe robotica vraagstukken binnen
de politie.

Ik vind persoonlijke ontwikkeling enorm belangrijk. Dit is terug te zien in mijn
verschillende persoonlijke projecten. Ik ben enthousiast over Rust en heb me
verdiept in Embassy voor Async Embedded Rust firmware. Ik gebruik Nix om te
garanderen dat mijn software, tooling en OS reproduceerbaar zijn en heb een
eigen toetsenbord ontworpen dat ik dagelijks gebruik. Ik zie de kans om te
blijven leren als een van de mooiste dingen van dit vak en zou mijn enthousiasme
over innovatieve technologieën graag delen met de rest van het robotica team bij
de politie.

Ik hoop oprecht dat u mij wilt overwegen voor deze functie. Ik zou graag deel
uitmaken van jullie missie en geloof dat ik een zinvolle bijdrage kan leveren!

Met vriendelijke groet,

Max Kivits
